شرايط ورود ماده  مجاز بودن به تحصيل از نظر قوانين و مقررات جاري كشور و داشتن شرايط عمومي ورود به آموزش عالي، برابر مصوبات شوراي عالي انقلاب فرهنگي.  داشتن گواهينامه پايان دوره متوسطه از داخل يا خارج كشور، مورد تأييد وزارت آموزش و پرورش (با توجه به نظام جديد آموزش متوسطه) يا برابر آن براي آموزش هاي حوزوي (مطابق مصوبات شوراي عالي انقلاب فرهنگي) . يا داشتن گواهينامه دوره كارداني براي ورود به دوره كارشناسي ناپيوسته كه حسب مورد به تأييد وزارت علوم، تحقيقات و فناوري يا وزارت بهداشت، درمان و آموزش پزشكي رسيده باشد.  پذيرفته شدن در آزمون ورودي  سپردن تعهد خدمت بر اساس ضوابط و قانون آموزش رايگان يا پرداخت شهريه مطابق تعرفه و مقرراتي كه از طريق مراجع ذيربط صادرمي شود. نام نويسي ماده پذيرفته شدگان آزمون ورودي، موظفند در مهلت هايي كه توسط دانشگاه اعلام مي شود، براي نام نويسي و انتخاب واحد مراجعه نمايند. عدم مراجعه براي نام نويسي در نخستين نيمسال تحصيلي پس از اعلام نتايج آزمون، انصراف از تحصيل تلقي خواهد شد. ماده دانشجو موظف است در هر نيمسال، در زماني كه دانشگاه اعلام مي كند، براي ادامه تحصيل و انتخاب واحد به اداره آموزش مراجعه كند. عدم مراجعه دانشجو براي نام نويسي بدون اطلاع و عذر موجه، در يك نيمسال، بمنزله انصراف ازتحصيل است. در صورت تأخير و يا عذر موجه، حق انتخاب واحد و ادامه تحصيل را در آن نيمسال ندارد. ولي آن نيمسال جزو مدت مجاز تحصيل وي محسوب مي شود. تبصره دانشجو موظف است عذر موجه خود را در خودداري از نام نويسي، با دلايل مستند، بطور مكتوب در اولين ماه بعد از آغاز هر نيمسال تحصيلي، به اداره آموزش دانشگاه اطلاع دهد.  منع تحصيل همزمان ماده دانشجو در يك زمان حق نام نويسي و ادامه تحصيل در بيش از يك رشته و در هر رشته بيش از يك گرايش در يك يا چند دانشگاه را نخواهد داشت. در صورت تخلف، از ادامه تحصيل در يكي از رشته هاي انتخابي به تشخيص كميسيون بررسي موارد خاص محروم و سوابق تحصيلي وي باطل اعلام مي شود و دانشجو دراين حال موظف است كليه هزينه هاي مربوط به رشته حذف شده را مطابق تعرفه هاي تعيين شده به دانشگاه ذيربط بپردازد. تبصره دانشجويان ممتاز (استعدادهاي درخشان)، از شمول اين ماده مستثني هستند. تعريف دانشجوي ممتاز و ضوابط اجرايي اين تبصره، توسط شوراي هدايت استعدادهاي درخشان در آموزش عالي تعيين و ابلاغ مي شود. نظام آموزشي تعريف واحد درسي ماده آموزش در تمام دانشگاههاي كشور مبتني بر نظام واحدي است. در نظام واحدي، ارزش هر درس با تعداد واحدهاي آن درس سنجيده مي شود و قبولي يا ردي دانشجو در يك درس، به همان درس محدود است. هر واحد درس، مقدار يا ميزان درسي است كه مفاد آن به صورت نظري 17 ساعت، عملي ( يا آزمايشگاهي) 3ساعت، كارگاهي (يا عمليات ميداني) 51 ساعت، كارآموزي، كارورزي (يا كاردر عرصه) 68 ساعت، در طول يك نيمسال تحصيلي (يا دوره تابستاني) و طبق برنامه مصوب شواري عالي برنامه ريزي تدريس مي شود. در مورد رشته هايي كه داراي پروژه هستند مدت اجراي پروژه متناسب با واحد آن، توسط استاد مربوط تعيين مي شود.  سال تحصيلي ماده هر سال تحصيلي مركب از دو نيمسال تحصيلي و درصورت لزوم يك دوره تابستاني است و هر نيمسال تحصيلي شامل 17 هفته و هر دوره تابستاني شامل 6 هفته آموزش است. تبصره مدت امتحانات پاياني نيمسال يا پايان دوره تابستاني جزو مدت آموزش محسوب نمي شود. واحدهاي درسي و طول مدت تحصيل تعداد واحدها ماده 1تعداد واحدهاي درسي لازم براي گذراندن هر يك از دوره هاي تحصيلي به شرح زير است دوره هاي كارداني بين 68 تا 72 واحد دوره هاي كارشناسي پيوسته غير از رشته هاي فني و مهندسي 130 تا 135 واحد دوره هاي كارشناسي پيوسته فني و مهندسي 130 تا 140 واحد دوره هاي كارشناسي ناپيوسته 67 تا70 واحد دوره هاي كارشناسي ارشد پيوسته 172 تا 182 واحد ماده 1هر دانشجو مي تواند در هر نيمسال تحصيلي حداقل 12 و حداكثر 20 واحد درسي را انتخاب كند. تبصره در آخرين نيمسال تحصيلي، دانشجو از رعايت شرط انتخاب حداقل 12 واحد معاف است. تبصره درصورتيكه دانشجو براي فراغت از تحصيل تنها يك درس باقيمانده داشته باشد، با نظر دانشكده و تأييد استاد مربوطه، مي تواند امتحان آن درس را در طول نيمسال از طريق معرفي به استاد بگذراند. تبصره اگر دانشجويي در يك نيمسال ميانگين كل نمراتش حداقل 17 باشد مي تواند با نظر دانشگاه در نيمسال بعد حداكثر تا 24 واحد درسي را انتخاب نمايد. تبصره در مواردي كه دانشجو براي فراغت از تحصيل حداكثر 24 واحد باقي داشته باشد، حتي اگر مشروط باشد، با نظر دانشگاه، مي تواند تمامي واحدهاي باقيمانده را در يك نيمسال انتخاب كند. تبصره تعداد واحدهاي انتخابي در دوره تابستاني حداكثر 6 واحد درسي است. ماده 1آن دسته از پذيرفته شدگان آزمون سراسري ورودي دانشگاهها در دوره هاي كارداني و كارشناسي و كارشناسي ارشد پيوسته در همه رشته هاي تحصيلي كه نمره خام امتحان آنها، در آزمون ورودي، در يك يا چند درس، به تشخيص شوراي آموزشي دانشگاه پذيرفته، به تشخيص شوراي آموزشي دانشگاه پذيرنده، از حدنصاب  معيني كمتر باشد، موظف حسب نياز رشته دروسي را كه آن دانشگاه تعيين مي كند به عنوان دروس جبراني يا (پيش نياز دانشگاهي) علاوه بر دروس مندرج در برنامه مصوب بگذرانند. تبصره تعيين نوع درس، تعداد واحد، ريزمواد، نحوه ارائه و زمان تدريس دروس پيش نياز دانشگاهي بر عهده شوراي آموزشي دانشگاه پذيرنده است. تبصره سازمان سنجش و آموزش كشور، موظف است پس از اعلام نتايج آزمون ورودي، كارنامه پذيرفته شدگان مشتمل بر نمره خام آنها را در هر يك از مواد امتحاني در اختيار دانشگاه هاي ذيربط قرار دهند.  طول دوره ماده 1حداكثر مدت مجاز تحصيل در دوره هاي كارداني و كارشناسي ناپيوسته 3 سال و در دوره هاي كارشناسي پيوسته 6 سال است. درصورتي كه دانشجو نتواند واحدهاي دوره را در حداكثر مدت مجاز تحصيل با موفقيت بگذراند از دانشگاه مربوطه اخراج مي شود.  حضور و غياب حضور در جلسات درس ماده 1حضور دانشجو درتمام جلسات مربوط به هر درس الزامي است و ساعات غيبت دانشجو در هر درس نبايد از 17/4 مجموع ساعات آن درس تجاوز كند، در غيراينصورت نمره دانشجو درآن درس صفر محسوب مي شود. تبصره در صورتيكه غيبت دانشجو در هر درس بيش از 17/4 باشد ولي غيبت او موجه تشخيص داده شود، آن درس حذف مي شود. در اين حال رعايت حدنصاب 12 واحد در طول نيمسال براي وي الزامي نيست. ولي نيمسال مذكور بعنوان يك نيمسال كامل جزء سنوات تحصيلي دانشجو محسوب مي شود. تبصره غيبت در جلسات 2هفته اول هر درس، بدليل حذف و اضافه يا به هر دليل ديگر مجاز نيست و در صورت پيشامد جزء 17 4/ غيبت مجاز دانشجو محسوب مي شود. غيبت در امتحان ماده 1غيبت غيرموجه در امتحان هر درس به منزله گرفتن نمره صفر در امتحان آن درس است و غيبت موجه در امتحان هر درس موجب حذف آن درس مي گردد. ماده 1تشخيص موجه بودن غيبت در جلسات درس و در امتحان برعهده شوراي آموزشي آن دانشگاه يا كميته منتخب آن شورا است. حذف و اضافه ماده 1دانشجو مي تواند در هر نيمسال تحصيلي، فقط در مهلتي كمتر از 2هفته، پس از شروع نيمسال تحصيلي حداكثر 2درس ديگر انتخاب يا 2 درس انتخابي خود را حذف يا 2 درس انتخابي خود را با 2 درس ديگر جابجا نمايد، مشروط برآنكه تعداد واحدهاي انتخابي وي ازحد مقرر تجاوز نكند. ماده 1در صورت اضطرار، دانشجو مي تواند تا 5 هفته به پايان نيمسال تحصيلي مانده، فقط يكي از درسهاي نظري خود را با تأييد گروه آموزشي مربوط حذف كند، مشروط بر آنكه اولاً غيبت دانشجو در آن درس بيش از 17/مجموع ساعات آن درس نباشد و ثانياً تعداد واحدهاي باقيمانده وي از 12 واحد كمتر نشود. ماده 1حذف كليه درسهاي اخذ شده در يك نيمسال، تنها در صورتي مجاز است كه بنا به تشخيص شوراي آموزشي دانشگاه، دانشجو قادر به ادامه تحصيل در آن نيمسال نباشد. دراينصورت نيمسال مزبور جزء حداكثر مدت مجاز تحصيل دانشجو محسوب خواهد شد. ارزيابي پيشرفت تحصيلي دانشجو معيارهاي ارزيابي ماده 20 پيشرفت ارزيابي پيشرفت دانشجو در هر درس بر اساس ميزان حضور و فعاليت در كلاس، انجام تكاليف درسي و نتايج امتحانات بين نيمسال و پايان نيمسال صورت مي گيرد و استاد هر درس مرجع ارزيابي دانشجو در آن درس است. تبصره برگزاري امتحان پايان نيمسال براي هر درس الزامي است.  ماده 2معيار ارزيابي پيشرفت تحصيلي دانشجو نمره درس است و نمرات دانشجو در هر درس بصورت عدد بين 0 تا 2تعيين مي شود. ماده 2حداقل نمره قبولي هر درس 10 است. دانشجويي كه در هر يك از دروس الزامي مردود شود، در اولين فرصت، ملزم به تكرار آن است. با اين حال نمرات كليه دروس اعم از قبولي و ردي در كارنامه دانشجو ثبت و در محاسبه ميانگين منظور مي شود. تبصره اگر دانشجويي در يك درس اختياري مردود شد، به جاي آن درس مي تواند از جدول دروس انتخابي در برنامه مصوب، درس ديگري را انتخاب كند.  درس ناتمام ماده 2در موارد استثنايي، نمره تمرين دبيري، كارآموزي و كارورزي، عمليات صحرايي، كار در عرصه و دروسي را كه در برنامه آموزشي مصوب، توأم با پروژه ارائه مي شود، درصورتيكه به تشخيص استاد و تأييد گروه آموزشي مربوطه، تكميل آنها در طول يك نيمسال تحصيلي ميسر نباشد، ناتمام تلقي مي گردد. نمره ناتمام بايد حداكثر تا پايان نيمسال بعد به نمره قطعي تبديل گردد.  اعلام نمرات ماده 2استاد موظف است گزارش نمره نهايي هر درس را حداكثر ظرف 10 روز پس از برگزاري امتحان آن درس به اداره آموزش دانشكده يا واحد مربوط تسليم نمايد. ماده 2اداره آموزش هر دانشكده يا واحد ذيربط هر دانشگاه موظف است نمرات دانشجويان را حداكثر تا 2 هفته پس از برگزاري آخرين امتحان هر نيمسال و بعد از رسيدگي به اعتراض هاي دانشجويان و رفع اشتباه هاي احتمالي به آموزش كل دانشگاه تسليم نمايد. تبصره نمره پس از اعلام به آموزش كل دانشگاه غير قابل تغيير است.  ميانگين نمرات ماده 2در پايان هر نيمسال تحصيلي، ميانگين نمرات دانشجو در آن نيمسال و ميانگين كل نمرات او تا پايان آن نيمسال و در پايان دوره تحصيلي، ميانگين كل نمرات دانشجو، محاسبه و در كارنامه وي ثبت مي شود. تبصره براي محاسبه ميانگين نمرات، تعداد واحدهاي هر درس در نمره آن درس ضرب مي شود و مجموعه حاصل ضرب ها در تمام دروسي كه دانشجو براي آنها نمره گرفته است (اعم ازردي يا قبولي) بر تعداد كل واحدهاي اخذ شده تقسيم مي شود. تبصره دوره تابستاني، به عنوان نيمسال تحصيلي محسوب نمي شود. نمرات دروسي كه دانشجو در دوره تابستاني مي گذراند، تنها در محاسبه ميانگين كل دانشجو محسوب مي شود. به همين نحو نمرات دانشجو، در نيمسالي كه الزاماً كمتراز 12 واحد انتخاب مي كند، و كسر بودن واحدها خارج از اراده او است نيز مانند دروس تابستاني در ميانگين كل او محاسبه مي شود، ولي آن نيمسال جزو حداكثر مدت مجاز تحصيل دانشجو محسوب خواهد شد.   نام نويسي مشروط ماده 2ميانگين نمرات دانشجو در هيچ نيمسال تحصيلي نبايد كمتر از 12 باشد، درغيراينصورت نام نويسي دانشجو در نيمسال بعد، به صورت مشروط خواهد بود.  ماده 2دانشجويي كه به صورت مشروط نام نويسي كند، جز در آخرين نيمسال تحصيلي حق انتخاب بيش از 14 واحد درسي در آن نيمسال را ندارد. اخراج دانشجوي مشروط ماده 2درصورتيكه ميانگين نمرات دانشجو در دوره هاي كارشناسي و كارشناسي ارشد پيوسته در سه نيمسال متوالي يا 4 نيمسال متناوب و در دوره هاي كارداني و كارشناسي ناپيوسته در دو نيمسال تحصيلي، اعم از متوالي يا متناوب، كمتر از 12 باشد در هر مرحله اي كه باشد، از ادامه تحصيل محروم مي شود. ماده 3دانشجويي كه به لحاظ مشروط شدن يا به هر دليل ديگر از ادامه تحصيل در دوره كارشناسي محروم يا منصرف مي شود درصورتيكه حداقل 70 واحد درسي را با نمره قبولي گذرانده باشد مي تواند مدرك كارداني در همان رشته دريافت نمايد. تبصره صدور مدرك كارداني حسب تقاضاي دانشجو و صرف نظر از وجود دوره كارداني مصوب در آن رشته يا مجري بودن دانشگاه صادركننده مدرك كارداني صورت مي گيرد. ماده 3دانشجويي كه بدليل مشروط شدن بيش از حد، از ادامه تحصيل محروم مي شود، در صورت انجام يا لغو تعهداتي كه در دوران تحصيل سپرده است، مي تواند براي تحصيل مجدد در آزمون سراسري شركت كند و در صورت قبولي در رشته مورد علاقه خود ادامه تحصيل دهد. دانشگاه پذيرنده مي تواند، واحدهايي را كه دانشجو در رشته قبلي گذرانده است، با برنامه رشته جديد تطبيق داده و طبق ضوابط اين آيين نامه بعضي يا تمام آنها را بپذيرد. مرخصي تحصيلي و انصراف از تحصيل مرخصي تحصيلي ماده 3 دانشجو مي تواند در دوره هاي كارشناسي حداكثر براي 2 نيمسال متوالي يا متناوب از مرخصي تحصيلي استفاده كند. تبصره مدت مرخصي تحصيلي جزو حداكثر مدت مجاز تحصيل دانشجو در هر دوره محسوب مي شود. تبصره مادران شاغل به تحصيل مي توانند از يك نيمسال تحصيلي مرخصي زايمان (علاوه بر مرخصي مجاز دوره) بدون احتساب در سنوات تحصيلي استفاده كنند. ماده 3تقاضاي مرخصي تحصيلي بايد به صورت كتبي، حداقل 2 هفته قبل از شروع نام نويسي هر نيمسال، توسط دانشجو به اداره آموزش دانشكده يا دانشگاه تسليم گردد. تبصره اداره آموزش موظف است پس از كسب نظر از گروه آموزشي ذيربط قبل از اتمام مهلت نام نويسي، موافقت يا عدم موافقت با درخواست دانشجو را كتبي به وي ابلاغ نمايد.  انصراف از تحصيل ماده 3ترك تحصيل بدون كسب مجوز از دانشگاه محل تحصيل، انصراف ازتحصيل محسوب مي شود و دانشجوي منصرف از تحصيل، حق ادامه تحصيل ندارد. تبصره درموارد استثنائي، كه دانشجو ترك تحصيل خود را موجه مي داند، بايد دلايل آن را حداقل يك ماه قبل از پايان همان نيمسال به دانشگاه ارائه دهد. در صورت تأييد موجه بودن ترك تحصيل توسط دانشگاه، آن نيمسال جزو مرخصي تحصيلي دانشجو محسوب مي شود. ماده 3دانشجويي كه بخواهد از تحصيل منصرف شود، بايد درخواست خود را شخصاً به اداره آموزش دانشگاه تسليم نمايد. اين دانشجو مجاز است فقط براي يك بار در فاصله يك ماه از تاريخ درخواست، تقاضاي انصراف خود را پس بگيرد. پس از انقضاي اين مهلت، حكم انصراف از تحصيل وي صادر مي گردد و دانشجو پس از آن، حق ادامه تحصيل در آن دوره را ندارد. تبصره دانشجوي منصرف از تحصيل موظف است به كليه تعهداتي كه در دوران تحصيل سپرده است، عمل كند. تبصره تحصيل مجدد دانشجوي منصرف از تحصيل موكول به شركت و قبولي آزمون سراسري براساس ضوابط است. مرخصي تحصيلي همسر دانشجوي بورسيه و همسر كاركنان دولت ماده 3دانشجويي كه به عنوان همسر يكي از كاركنان دولت، يا همسر يكي از دانشجويان بورسيه، به عنوان همراه، به خارج از كشور اعزام مي شود، مي تواند با ارائه حكم مأموريت همسر و به تشخيص و تأييد شوراي آموزشي دانشگاه، علاوه بر استفاده از ميزان مرخصي استحقاقي در طول دوره تحصيل، تا 4 سال ديگر نيز از مرخصي تحصيلي بدون احتساب در سنوات بهره مند گردد.  انتقال تعريف انتقال ماده 3انتقال به معني تغيير محل تحصيل دانشجو از يك دانشگاه به دانشگاه ديگر در همان رشته و همان مقطع تحصيلي است. ماده 3انتقال دانشجو به هر يك از دانشگاه هاي تهران ممنوع است جز در موارد زير  شهادت، فوت يا معلول شدن سرپرست خانواده دانشجو، بطوريكه وي به تشخيص مراجع قانوني، به عنوان كفيل خانواده شناخته شود.  معلوليت مؤثر دانشجو، به نحويكه به تشخيص شوراي عالي پزشكي بطور مستقل به ادامه زندگي قادر نباشد.  ازدواج رسمي و دائمي دانشجوي دختر، كه محل تحصيل يا اشتغال شوهر در تهران باشد به تأييد مراجع ذيربط. تبصره هر يك از موارد مذكور در اين ماده بايد بعد از قبولي دانشجو در دانشگاه صورت گرفته باشد. ماده 4انتقال دانشجو از دانشگاهها و مؤسسات آموزش عالي تهران به شهرستانها و از شهرستانها به يكديگر، در يك رشته و در يك مقطع، به شرط موافقت دانشگاههاي مبدأ و مقصد، بلامانع است. ماده 4انتقال از دوره هاي شبانه به روزانه، از دانشگاه پيام نور به دانشگاههاي حضوري (اعم از روزانه و شبانه) و از دانشگاههاي غيردولتي به دانشگاههاي دولتي ممنوع است ولي انتقال به عكس آن، با موافقت مبدأ و مقصد، بلامانع است. ماده 4در صورت انتقال فقط واحدهاي گذرانده شده دانشجو كه نمرات آنها 12 و يا بالاتر است پذيرفته مي شود و پذيرفتن واحدهايي كه نمره آنها كمتر از 12 است، بر عهده دانشگاه مقصد است. در هر حال حذف احتمالي واحدهاي درسي دانشجوي انتقالي در حدودي مجاز است كه وي امكان گذراندن واحدهاي باقيمانده خود را در طول مدت مجاز تحصيل داشته باشد. تبصره تمام نمرات درسي دانشجو در دانشگاه مبدأ اعم از قبولي يا ردي و سوابق آموزشي دانشجوي انتقالي از لحاظ مشروطي، عيناً در كارنامه دانشجو ثبت و نمرات دروس پذيرفته شده، فقط در محاسبه ميانگين كل او محسوب مي شود. ماده 4مدرك فراغت ازتحصيل دانشجوي انتقالي توسط دانشگاه مقصد صادر مي گردد و در آن مدرك، تعداد واحدهاي گذرانده شده دانشجو و مجموع واحدها در دانشگاههاي مبدأ و مقصد با ذكر ميانگين نمرات آنها و سوابق تحصيلي دانشجو قيد مي شود. دانشجوي مهمان ماده 4در مواردي كه دانشجو بطور موقت، ناگزير به تغيير محل تحصيل خود باشد، مي تواند با موافقت دانشگاههاي مبدأ و مقصد، به عنوان دانشجوي مهمان، به طور موقت، براي مدت معين، محل تحصيل خود را تغيير دهد. ماده 5مهمان شدن دانشجو در يك دانشگاه، مشروط براين است كه، دانشجو حداقل يك نيمسال تحصيلي خود را در دانشگاه مبدأ گذرانده باشد. ماده 5مهمان شدن دانشجو در يك دانشگاه براي گذراندن يك يا چند درس بصورت تكدرس با نظر دانشگاه مبدأ و موافقت دانشگاه مقصد بلامانع است. ماده 5هر دانشجو در هر رشته مي تواند حداكثر يك نيمسال در دوره كارداني، يا دو نيمسال در دوره كارشناسي، در يك دانشگاه، بطور تمام وقت، بصورت مهمان تحصيل كند. در هر حال نبايد تعداد دروسي را كه دانشجو بصورت مهمان (چه بصورت تمام وقت و چه به صورت تكدرس) در يك يا چند دانشگاه گذرانده است، از 40درصد كل واحدهاي دوره تجاوز كند. تبصره انتخاب واحد دانشجو، چه به صورت تكدرس و چه به صورت تمام وقت، بايد با اطلاع گروه آموزشي دانشگاه مبدأ و طبق شرايط دانشگاه مقصد باشد. ماده 5واحدهايي را كه دانشجوي مهمان در يك دانشگاه مي گذراند، عيناً در كارنامه او در دانشگاه مبدأ ثبت مي شود و نمرات آنها در محاسبات ميانگين نيمسال و ميانگين كل او منظور خواهد شد. ماده 5مدرك فراغت ازتحصيل دانشجوي مهمان در هر صورت توسط دانشگاه مبدأ صادر مي شود.  تغيير رشته ماده 5دانشجو در طول دوران تحصيل در مقطع كارداني و كارشناسي مي تواند، با داشتن شرايط زير و موافقت گروه آموزشي ذيربط از يك رشته به رشته ديگر در يك گروه آزمايشي و همان دانشگاه تغيير رشته دهد  ادامه تحصيل متقاضي در رشته قبلي از نظر مقررات آموزشي بلامانع باشد.  حداقل (6/1) و حداكثر(3/2) واحدهاي دوره را گذرانده باشد.  نمره آزمون ورودي متقاضي از نمره آزمون پايين ترين فرد پذيرفته شده در سهميه و رشته مورد تقاضا در همان سال كمتر نباشد.  با توجه به حداكثر مدت مجاز تحصيل، امكان گذراندن واحدهاي درسي مورد نياز در رشته جديد را داشته باشد. تبصره دانشجو در هر يك از مقاطع تحصيلي، تنها يكبار مي تواند تغيير رشته بدهد. ماده 5تغيير رشته در مقاطع تحصيلي هم سطح، صورت مي گيرد. درغيراينصورت، فقط از مقطع بالاتر به مقطع پائينتر، امكان پذير است. ماده 5درصورت موافقت با تقاضاي تغيير رشته، دانشجو موظف است در اولين فرصت در رشته جديد نام نويسي كند و پس از نام نويسي، دانشجو حق بازگشت به رشته قبلي را ندارد. تبصره اقدام نكردن دانشجو به نام نويسي در رشته جديد در وقت معين به منزله انصراف از تغيير رشته تلقي مي گردد و حق تغيير رشته تا پايان دوره از وي سلب مي شود. ماده 5دروسي كه دانشجو در رشته قبلي گذرانده است در گروه آموزشي رشته جديد بررسي و معادل سازي مي شود و فقط دروسي از وي پذيرفته مي شود كه به تشخيص گروه آموزشي، با دروس رشته جديد، اشتراك محتوايي داشته باشد و نمره هر يك از آن دروس نيز كمتراز 12 نباشد. تبصره دروس پذيرفته شده در كارنامه دانشجو ثبت و نمرات آنها در محاسبه ميانگين كل منظور مي شود، ولي نمرات دروس پذيرفته نشده، بدون احتساب در ميانگين، در كارنامه دانشجو باقي مي ماند. در اين حال، چنانچه ميانگين كل واحدهاي پذيرفته نشده او كمتر از 12 باشد، جمعاً به عنوان يك نيمسال مشروطي براي دانشجو در رشته جديد منظور مي شود. تبصره درصورتيكه تعداد واحدهاي دروس پذيرفته نشده دانشجو، درحدي باشد كه امكان گذراندن واحدهاي مورد نياز رشته جديد را در طول مدت مجاز تحصيل، از وي سلب كند، با تقاضاي تغيير رشته او موافقت نمي شود. ماده 6متقاضي تغيير رشته بايد درخواست خود را همراه مدارك لازم، حداقل 6 هفته پيش از شروع نيمسال تحصيلي به اداره آموزش دانشگاه در محل تحصيل خود تسليم نمايد. ماده 6تغيير رشته از مقطع كارشناسي به مقطع كارداني بلامانع است. دراين حال براي اينگونه دانشجويان، حداكثر مدت مجاز تحصيل برمبناي دوره كارداني محاسبه و به ازاي هر20 واحد پذيرفته شده از دانشجو، يك نيمسال از طول تحصيل وي كاسته مي شود.  پذيرش واحدهاي درسي ماده 6معادل سازي و پذيرش دروسي كه قبول شدگان آزمون سراسري قبلاً در دانشگاهها يا ديگر مقاطع تحصيلي گذرانده اند با رعايت شرايطي به شرح زير مجاز است  دانشجو با توجه به سوابق تحصيلي خود مجاز به شركت در آزمون ورودي رشته جديد باشد.  دانشگاه قبلي و مدارك تحصيلي آن مورد تأييد وزارت علوم تحقيقات وفناوري يا وزارت بهداشت،درمان وآموزش پزشكي باشد.  تحصيل دانشجو در دانشگاه قبلي مطابق برنامه مصوب شوراي عالي برنامه ريزي باشد.  محتواي آموزشي دروس گذرانده شده دانشجو با دروس رشته جديد به تشخيص گروه آموزشي اشتراك محتوايي داشته و نمره هر يك از دروس از 12 كمتر نباشد. تبصره معادل سازي و پذيرفتن دروس توسط گروه هاي ذيربط در دانشگاه پذيرنده انجام مي شود. تبصره نمرات دروس پذيرفته شده از دانشجو در محاسبه ميانگين نيمسال محسوب نمي شود ولي در محاسبه ميانگين كل دانشجو محسوب خواهد شد. تبصره به ازاء هر 20 واحد از دروس پذيرفته شده دانشجو يك نيمسال تحصيلي از حداكثر مدت مجاز تحصيل وي كاسته مي شود.  فراغت از تحصيل ماده 6دانشجويي كه كليه واحدهاي درسي يكي از دوره هاي كارداني، كارشناسي ناپيوسته و كارشناسي پيوسته را طبق مصوب و براساس مقررات اين آيين نامه با موفقيت گذرانده باشد، فارغ التحصيل آن دوره شناخته مي شود. تبصره تاريخ فراغت ازتحصيل، روزي است كه آخرين نمره درسي دانشجو توسط استاد به اداره آموزش دانشكده يا دانشگاه تحويل مي شود. ماده 6ميانگين كل نمرات دانشجو در پايان دوره تحصيل، بايد حداقل 12 باشد، تا در رشته تحصيلي خود حسب مورد مدرك كارداني يا كارشناسي دريافت كند. درصورتيكه ميانگين نمرات دانشجو از 12 كمتر باشد، چنانچه از نظر طول تحصيل مانعي نداشته باشد، مي تواند تا حداكثر 20 واحد درسي از درسهايي را كه با نمره كمتر از 1قبول شده است در يك نيمسال تحصيلي (در دوره كارداني) و 2 نيمسال تحصيلي (در دوره كارشناسي)، مجدداً انتخاب و آن درس را تكراركند، تا ميانگين كل خود را جبران نمايد. دراينصورت نمرات دروس تكراري علاوه بر نمرات قبلي، دركارنامه دانشجو ثبت و در محاسبه ميانگين كل نمرات او محسوب مي شود. تبصره دانشجويي كه نتواند يا نخواهد از مقررات مذكور در اين ماده استفاده كند يا عليرغم استفاده از آن نتواند كمبود ميانگين كل نمرات خود را جبران نمايد، درصورتيكه مقطع تحصيلي او كارداني است، از تحصيل محروم و اخراج مي شود و درصورتيكه در مقطع كارشناسي يا كارشناسي ارشد پيوسته باشد. براساس ماده 30 و تبصره آن مي تواند با اخذ مدرك تحصيلي پايين تر فارغ التحصيل شود.


یه سری قوانین در دانشگاه وجود داره که متاسفانه خیلی از دانشجوها اون ها رو نمیدونن و با مشکل مواجه میشن و گاهی اوقات از حقوق خود مطلع نیستن و ازش محروم میشن.البته فقط ترم اولی ها نیستن خیلی از کسایی که فارغ التحصیل هم شدن این قوانین رو نمیدونن.در این چند بند مهم ترین قوانین و رایج ترین اون ها رو که خیلی مبتلا به هستن رو براتون مینویسم:
تعداد واحد های درسی در هر ترم:طبق آیین نامه شما هر ترم میتونید حداقل 12 واحد و حداکثر 20 واحد بردارید.در ترم تابستان هم حداکثر میتوانید 6 واحد بردارید.
غیبت در کلاس های دانشگاه:به نظرم مهم ترین بخش قوانین همین هست ? طبق آیین نامه در هر درس تئوری 2 واحدی شما 17 جلسه کلاس دارید و میتونید تا 4 جلسه غیبت داشته باشید. البته این غیبت ها باید از نظر استاد موجه باشه.
غیبت در امتحان های دانشگاه:طبق آیین نامه اگر غیبت موجه باشد و به تایید شورای آموزشی برسد اون واحد درسی رو حذف میکنن و باید ترم بعد دوباره برداریدش ولی اگر غیبتتون غیر موجه بود نمره صفر براتون رد میشه.
نمره قبولی دروس دانشگاه:در دروس نظری نمره قبولی 10 و در کار آموزی نمره قبولی 12 هست.اگر در درسی بیافتید باید ترم بعدی دوباره همون واحد رو بردارید علاوه بر اینکه اون نمره پایین هم تا آخر تو کارنامتون میمونه و تاثیرشو تو معدلتون میزاره.
مشروط شدن در دانشگاه:اگر معدل ترمتون پایین تر از 12 بشه ترم بعد رو باید به عنوان مشروط ثبت نام کنید و بیشتر از 14 واحد نمیتونید بردارید.البته موارد مشروطی رو دانشگاه کتبا به اطلاع خانواده میرسونه.و اگر سه ترم متوالی یا متناوب مشروط بشید از ادامه تحصیل محروم میشید.


یکی از وظایف مهم وزارت علوم، تحقیقات و فناوری تعیین سیاست ها و ضوابط اجرایی حاکم بر آموزش عالی می باشد. این ضوابط در قالب آیین نامه های مختلف به کلیه دانشگاه ها و موسسات آموزش عالی کشور ابلاغ شده و آن ها نیز موظف به رعایت آن می باشند. هدف از تدوین این آیین نامه نظم بخشیدن به امور تحصیلی دانشجویان از طریق تعیین چارچوب قانونی برای اجرای هماهنگ و یکپارچه برنامه های آموزشی می باشد.

توجه به این نکته ضروری است که کلیه مقاطع تحصیلی اعم از کاردانی، کارشناسی، کارشناسی ارشد و دکتری در دانشگاه های مختلف کشور (سراسری، آزاد، پیام نور، غیر انتفاعی و علمی کاربردی) دارای مقررات آموزشی ویژه و مختص به خود بوده و از آیین نامه های جداگانه ای پیروی می کند. به دلیل اهمیت این مقررات در آینده آموزشی و تحصیلی دانشجویان، در ادامه مقاله به مهم ترین ضوابط و مقررات آموزشی دانشگاه های مختلف در انواع دوره های آموزشی پرداخته شده است.


دانشگاه های سراسری از جمله برترین دانشگاه های کشور می باشند که هر ساله، افراد زیادی برای تحصیل در این دانشگاه ها به رقابت با یکدیگر می پردازند. کسانی که موفق به اخذ پذیرش در دانشگاه های سراسری می شوند، موظف بوده که از قوانین و مقررات آموزشی آن آگاه بوده و به رعایت آن بپردازند. گاهی عدم رعایت این ضوابط، پیامدهای جبران ناپذیری از جمله اخراج از دانشگاه را برای دانشجویان به همراه دارد.

از طرف دیگر، کلیه دانشگاه ها از جمله دانشگاه های دولتی موظف بوده که مقررات آموزشی خود را به نحو صحیح تدوین کرده و به شیوه مناسب در اختیار دانشجو قرار دهند. به دلیل اهمیت این ضوابط، در جدول زیر مهم ترین قوانین و مقررات آموزشی دانشگاه های سراسری برای مقاطع مختلف بیان گردیده است. دانشجویان می توانند با مطالعه این جدول و رعایت موارد آن، امر فارغ التحصیلی دانشگاه دولتی خود را تسهیل نمایند.

